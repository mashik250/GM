সংবিধানের মূলনীতিতে বহুত্ববাদ যুক্ত করার বিষয়ে সংবিধান সংস্কার কমিশনের প্রস্তাবের বিরোধীতা করেছে হেফাজতে ইসলাম বাংলাদেশ। এর পরিবর্তে পঞ্চদশ সংশোধনীর পূর্বের অবস্থায় থাকা ‘আল্লাহর ওপর আস্থা এবং বিশ্বাস’ এই মূলনীতির প্রত্যাবর্তন চেয়েছে দলটি। একই সঙ্গে নারীবিষয়ক সংস্কার কমিশনের অভিন্ন পারিবারিক ও উত্তরাধিকার আইন প্রণয়নের প্রস্তাবের বিরোধিতা করেছে ইসলামী এই সংগঠনটি। দ্রুত এই প্রস্তাবগুলোর বাতিল চেয়েছে তারা । 

দাবি আদায়ে আগামী ৩ মে রাজধানীর সোহরাওয়ার্দী উদ্যানে মহাসমাবেশের ডাক দিয়েছে হেফাজতে ইসলাম।
